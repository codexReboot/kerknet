{
	"id": "wet",
	"title": "Die Wet van die Here",
	"subtitle": "Eksodus 20 – 1953 Vertaling",
	"book": "Eksodus",
	"chapter": 20,
	"language": "afrikaans",
	"source": "1953",
	"verses": [
		{
			"verse": 1,
			"text": "Toe het God al hierdie woorde gespreek en gesê:"
		},
		{
			"verse": 2,
			"text": "Ek is die HERE jou God wat jou uit Egipteland, uit die slawehuis, uitgelei het."
		},
		{
			"verse": 3,
			"text": "Jy mag geen ander gode voor My aangesig hê nie."
		},
		{
			"verse": 4,
			"text": "Jy mag vir jou geen gesnede beeld of enige gelykenis maak van wat bo in die hemel of onder op die aarde of in die water onder die aarde is nie."
		},
		{
			"verse": 5,
			"text": "Jy mag jou voor hulle nie neerbuig en hulle nie dien nie; want Ek, die HERE jou God, is 'n jaloerse God wat die owerhede van die vaders besoek aan die kinders, aan die derde en aan die vierde geslag van die wat My haat;"
		},
		{
			"verse": 6,
			"text": "en Ek bewys barmhartigheid aan duisende van die wat My liefhet en My gebooie onderhou."
		},
		{
			"verse": 7,
			"text": "Jy mag die Naam van die HERE jou God nie ydellik gebruik nie, want die HERE sal die een wat sy Naam ydellik gebruik, nie ongestraf laat bly nie."
		},
		{
			"verse": 8,
			"text": "Gedenk die sabbatdag, dat jy dit heilig."
		},
		{
			"verse": 9,
			"text": "Ses dae moet jy arbei en al jou werk doen;"
		},
		{
			"verse": 10,
			"text": "maar die sewende dag is die sabbat van die HERE jou God; dan mag jy géén werk doen nie—jy of jou seun of jou dogter, jou dienskneg of jou diensmaagd of jou vee of jou vreemdeling wat binne jou poorte is nie."
		},
		{
			"verse": 11,
			"text": "Want in ses dae het die HERE die hemel en die aarde gemaak, die see en alles wat daarin is, en op die sewende dag het Hy gerus; daarom het die HERE die sabbatdag geseën en dit geheilig."
		},
		{
			"verse": 12,
			"text": "Eer jou vader en jou moeder, dat jou dae verleng mag word in die land wat die HERE jou God aan jou gee."
		},
		{
			"verse": 13,
			"text": "Jy mag nie doodslaan nie."
		},
		{
			"verse": 14,
			"text": "Jy mag nie egbreek nie."
		},
		{
			"verse": 15,
			"text": "Jy mag nie steel nie."
		},
		{
			"verse": 16,
			"text": "Jy mag geen valse getuienis teen jou naaste spreek nie."
		},
		{
			"verse": 17,
			"text": "Jy mag nie jou naaste se huis begeer nie; jy mag nie jou naaste se vrou begeer nie, of sy dienskneg of sy diensmaagd of sy os of sy esel of iets wat van jou naaste is nie."
		}
	]
}
